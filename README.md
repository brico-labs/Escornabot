Vacalourabot
============

*__Vacalourabot__* e un xoguete-robot que se despraza con ordes moi simples de dirección adiante-atrás e xiro esquerda-dereita.

As ordes son programadas con catro teclas-botón representando os movementos, outro botón _'ir'_ que executa o programa de movementos e un botón extra que permite borrar os movementos programados.

![Primeira versión da vacalourabot by Tucho][VAC01]

## O proxecto

### Caderno de bitácora

  * __Semana 2014.28__ @procastino monta o primeiro prototipo nunha tapa dura de libro (arduino micro + 2 micromotores + controladora H + 6 botóns + 2 rodas coas reductoras + 1 roda tola como terceira pata): nace a vacaloura.
  * __Semana 2014.28__ @caligari programa un sketch arduino para executar movementos no primeiro prototipo de vacalourabot: a vacaloura ten vida.
  * __Semana 2014.29__ @procastino imprime e monta un chasis máis forte que a tapa dura dun libro e con @TCRobotics comezan as probas con motores paso a paso: hai que buscar unha solución ao escoramente dos motores desincronizados.
  * __Semana 2014.29__ @caligari amplía o código para gardar o programa de movementos na EEPROM: a vacaloura ten memoria logo da electricidade.
  * __Semana 2014.30__ @procastino cambia a interfaz dos botóns de 6 entradas dixitais a 1 entrada analóxica: conséguese liberdade de pins para máis cousas.
  * __Semana 2014.30__ @caligari programa a nova interfaz analóxica dos botóns e engade a opción de moverse dende o punto do vista do neno en vez de a propia vacaloura.

## Que é unha vacaloura

Unha [vacaloura ou escornabois (Lucanus Cervus)][WIK01] é o insecto máis grande de Europa. Está en perigo de extinción e [protexido polas autoridades][PRO01]. Se atopas algún preto dunha carballeira protéxeo como se fora o derradeiro :)

![Vacaloura macho (por Elisabeth Dauscher en Wikimedia.org)][LUC01]

[WIK01]: http://gl.wikipedia.org/wiki/Escornabois
[PRO01]: http://www.magrama.gob.es/es/biodiversidad/temas/conservacion-de-especies-amenazadas/catalogo-nacional-de-especies-amenazadas/

[VAC01]: https://pbs.twimg.com/media/BsSry_hIYAIc1Fp.jpg:small
[LUC01]: http://upload.wikimedia.org/wikipedia/commons/thumb/9/9d/Lucanus_cervus_ed.JPG/320px-Lucanus_cervus_ed.JPG 
